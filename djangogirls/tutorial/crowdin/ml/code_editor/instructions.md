നിങ്ങളുടെ ഇഷ്ടത്തിനു അനുസരിച്ച് നിങ്ങള്‍ക്ക് തിരഞെടുക്കാവുന്ന ഒരുപാട് ടെക്സ്ട് എടിറ്ററുകളൂണ്ട്. ഒട്ടുമിയ്ക്ക പൈതണ്‍ പ്രൊഗ്രാമര്‍മാരും ഉപയോഗിക്കാറുള്ളത് അല്‍പ‌ം സങ്കീര്‍ണ്ണവും വളരെ പ്രാപ്തിയുമുള്ള PyCharm പോലത്തെ IDE (Integrated Development Environments) കളാണ്. എന്നാല്‍, ഒരു തുടകക്കാരി അല്ലെങ്കില്‍ തുടകക്കാരന്‍ എന്ന നിലയില്‍ അത് അല്പം കടുപ്പമേറിയതാവാം. ഇവിടെ ഞങ്ങള്‍ നിര്‍ദ്ദേശിക്കുന്നത് അത്ര തന്നെ പ്രാപ്തിയുള്ള എന്നാല്‍ സങ്കീര്‍ണ്ണമല്ലാത്തവയാണ്.

ഞങ്ങളുടെ നിര്‍ദേശങ്ങള്‍ താഴെ പറയുന്നു. യാതൊരു കാരണവശാലും നിങ്ങ്ലളുടെ അദ്ധ്യാപിക-അദ്ധ്യാപകരോട് അവരുടെ ഇഷ്ടങ്ങളെക്കുറിച്ച് ചോദിക്കാന്‍ മടിക്കേണ്ട. അവരുടെ സഹായം സ്വീകരിക്കുന്നതായിരിക്കും കൂടുതല്‍ എളുപ്പം.

## Gedit

Gedit ഒരു സ്വതന്ത്ര ഓപന്‍ സോഴ്സ് എടിറ്ററാണ്. അവ എല്ലാ ഓപറേറ്റിങ്ങ്‌ സിസ്റ്റങ്ങള്‍കും ലഭ്യമാണ്.

[ഇവിടെ നിന്നും ഡൌണ്‍ലോഡ് ചെയ്യൂ](https://wiki.gnome.org/Apps/Gedit#Download)

## Sublime Text 2

Sublime Text ഒരു വളരെ ജനസമ്മതിയും നിശ്ചിത സൌജന്യ കാലാവധിയുമുള്ള എടിറ്ററാണ്. അവ എല്ലാ ഓപറേറ്റിങ്ങ്‌ സിസ്റ്റങ്ങള്‍ക്കും ലഭ്യമാണ്. ഇന്‍സ്റ്റാള്‍ ചെയ്യാനും ഉപയോഗിക്കാനും എളുപ്പവുമാണ്.

[ഇവിടെ നിന്നും ഡൌണ്‍ലോഡ് ചെയ്യൂ](http://www.sublimetext.com/2)

## Atom

GitHub നിര്‍മിച്ച ഒരു പുതിയ എടിറ്ററാണ് Atom. അവ ഇന്‍സ്റ്റാള്‍ ചെയ്യാനും ഉപയോഗിക്കാനും എളുപ്പമാണ്. അവ ഒരു സ്വതന്ത്ര ഓപന്‍ സോഴ്സ് എടിറ്ററാണ്. വിന്‍ടോസിനും OSXനും ലിനക്സിനും അവ ലഭ്യമാണ്.

[ഇവിടെ നിന്നും ഡൌണ്‍ലോഡ് ചെയ്യൂ](https://atom.io/)

## എന്തിനാണ് നാം കോട് എടിറ്റര്‍ ഇന്‍സ്റ്റാള്‍ ചെയ്യുന്നത്?

ഒരു സാധാരണ Word-ഓ Notepad-ഓ ഉപയോഗിക്കുന്നതിനു പകരം എന്തിനാണ് നാം ഈ പ്രത്യേകമായ കോട് എടിറ്റര്‍ സോഫ്റ്റ് വെയര്‍ ഇന്‍സ്റ്റാള്‍ ചെയ്യുന്നതെന്ന് നിങ്ങള്‍ ഒരു പക്ഷെ ചിന്തിച്ചിട്ടുണ്ടാവാം.

ഒന്നാമത്തെ കാരണം എന്തെന്നാല്‍ നമ്മള്‍ എഴുതുന്ന കോട് പ്ലയിന്‍ ടെക്സ്ടില്‍ ആയിരിക്കണം. Word-ഉം Textedit-ഉം പോലെയുള്ള പ്രൊഗ്രാമുകളുടെ പ്രശ്നം അവ ഉല്‍പാദിപ്പിക്കുന്നത് പ്ലയിന്‍ ടെക്സ്ട് അല്ല. മറിച്ച് അവ നിര്‍ദ്ദേശാനുസരണം നിര്‍മ്മിക്കപ്പെട്ട RTF (Rich Text Format) പോലെയുള്ള ഫോര്‍മാറ്റുകള്‍ ഉപയോഗിച്ച് റിച്ച് ടെക്സ്ട് (ഫോന്റ്സും ഫോര്‍മാറ്റിങ്ങും അടങ്ങിയ) ആണ് ഉല്‍പാദിപ്പിക്കുക..

രണ്ടാമത്തെ കാരണം എന്തെന്നാല്‍ കോട് എടിറ്ററുകള്‍ കോട് എഴുതുന്നതിനു വേണ്ടി പ്രത്യേകം നിര്‍മിക്കപ്പെട്ടവയാണ്. അതിനാല്‍ തന്നെ അവ നിങ്ങള്‍ക്ക് കോട് എഴുതാന്‍ സഹായകരമായ പല കാര്യങ്ങളും നല്‍കും. ഉദാഹരണത്തിന് പല നിറങ്ങള്‍ ഉപയോഗിച്ച് നിങ്ങളുടെ കോട് ഹൈലൈറ്റ് ചെയ്യാനും, കോട്ട്സുഗള്‍ തന്നെത്താന്‍ പൂര്‍ത്തീകരിക്കാനും അവയ്ക് കഴിയും.

ഇതെല്ലാം അല്‍പസമയത്തിനുള്ളില്‍ നമുക്ക് നേരിട്ട് തന്നെ കാണാം. കുറച്ച് കാലത്തിനുള്ളില്‍ തന്നെ നിങ്ങളുടെ വിശ്വസ്തമായ കോട് എടിറ്റര്‍ നിങ്ങളുടെ ഏറ്റവും പ്രിയപ്പെട്ട ഉപഗരണമായി മാറും. :)