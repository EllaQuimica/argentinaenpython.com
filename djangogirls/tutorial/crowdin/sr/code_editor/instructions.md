Postoji puno različitih editora i izbor se uglavnom svodi na lične preference. Većina Python programera koriste veoma kompleksne IDE (Integrated Development Environments), poput PyCharm-a. Početniku su, međutim, manje podesni. Naše preporuke su jednako moćne, ali znatno jednostavnije.

Naše preporuke možete naći ispod, ali slobodno pitajte svog coach-a za njegove/njene lične preference - bilo bi lakše dobiti njihovu pomoć.

## Gedit

Gedit je besplatni editor otvorenog koda, dostupan za sve operativne sisteme.

[Skinite ga ovde](https://wiki.gnome.org/Apps/Gedit#Download)

## Sublime Text 2

Sublime Text je veoma popularan editor sa besplatnim periodom evaluacije. Lako se instalira i koristi, dostupan je za sve operativne sisteme.

[Skinite ga ovde](http://www.sublimetext.com/2)

## Atom

Atom je izuzetno nov editor koda napravljen od strane [GitHub-a](http://github.com/). Besplatan je i otvorenog koda, jednostavan za instalaciju i korišćenje. Dostupan je za Windows, OSX i Linux.

[Skinite ga ovde](https://atom.io/)

## Zašto instaliramo editor koda?

Možda se pitate zašto instaliramo poseban editor koda umesto da koristimo nešto poput Word-a ili Notepad-a.

Prvi razlog je taj što kod treba da bude **običan tekst**, a problem sa programima poput Word-a i Textedit-a je taj da zapravo ne proizvode običan tekst, nego tekst obogaćen fontovima i formatiranje, koristeći posebne formate poput [RTF-a (Rich Text Format)](https://en.wikipedia.org/wiki/Rich_Text_Format).

Drugi razlog je taj da su editori koda specijalizovani za unos koda i mogu pružiti korisne funkcionalnosti poput bojenja koda na način da boja odgovara značenju ili automatskog zatvaranja navodnika.

Videćemo ih u akciji kasnije. Uskoro ćete početi posmatrati svoj dobri stari editor koda kao jedan od omiljenih alata :)