# Django Girls Tutorial

[!\[Gitter\](https://badges.gitter.im/Join Chat.svg)][1]

 [1]: https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge

> Ta vodič je licenciran preko Creative Commons Attribution-ShareAlike 4.0 International License. Kopijo licence lahko vidiš na http://creativecommons.org/licenses/by-sa/4.0/

## Uvod

Se ti je kdaj zdelo, da ne dohajaš več vse te nove tehnologjie? Si se kdaj spraševala, kako bi naredila svojo spletno stran, vendar nisi imela dovolj motivacije, da bi jo dejansko naredila? Se ti je kdaj zdelo, da je svet programiranja zate preveč zapleten?

Imamo dobre novice! Programiranje sploh ni težko! Pravzaprav je zelo zabavno. :)

Ta vodič te ne bo čudežno preobrazil v programerko. Če želiš biti v programiranju res dobra, potrebuješ mesece ali pa celo leta vaje. Mi ti želimo le pokazati, da programiranje in izdelava spletnih strani, nista tako zapletena, kot se to sprva zdi. Stvari ti bomo predstavili na preprost in sproščen način, ki pa bo še vseeno dovolj natančen.

Upamo, da ti bo, ko končaš s tem vodičem, svet moderne tehnologije všeč vsaj približno toliko, kot je nam!

## Česa se bomo naučili?

Cilj tega vodiča, da narediš svoj blog. Pokazali ti bomo tudi, kako ga objaviš na spletu!

Zgledal bo (približno) tako:

![Figure 0.1][2]

 [2]: images/application.png

> Če vodiču slediš sama in ob sebi nimaš mentorja, lahko za pomoč povprašaš tule: [!\[Gitter\](https://badges.gitter.im/Join Chat.svg)][1]. Naše mentorje in bivše udeležence delavnic smo prosili, da sodelujejo na tem forumu in ti pomagajo, če rabiš pomoč! Nič se ne boj, brez sramu vprašaj za pomoč!

OK, [pa začnimo...][3]

 [3]: ./how_the_internet_works/README.md

## O avtorjih in razvijalcih

Ta vodič je delo organizacije [DjangoGirls][4]. Če najdeš kakršnokoli napako, ali pa če želiš kaj dodati, sledi [navodilom za prispevanje][5].

 [4]: http://djangogirls.org/
 [5]: https://github.com/DjangoGirls/tutorial/blob/master/README.md

## Želiš pomagati pri prevajanju vodiča?

Prevodi se trenutno nahajajo v aplikaciji crowdin.com na naslovu:

https://crowdin.com/project/django-girls-tutorial

Če tvojega jezika na crowdin ni, [odpri novo zahtevo (issue)][6], v kateri nam povej, kateri jezik naj še dodamo.

 [6]: https://github.com/DjangoGirls/tutorial/issues/new