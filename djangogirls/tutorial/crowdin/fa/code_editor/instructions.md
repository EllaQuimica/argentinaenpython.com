ویرایشگرهای مختلف زیادی وجود دارد که این امر به سلیقه شخصی برمی‌گردد. اغلب برنامه‌نویسان پایتون از محیط‌های توسعه یکپارچه (IDE, Integrated Development Environments) بسیار قدرتمند مثل PyCharm استفاده می‌کنند. ما برای مبتدیان ویرایشگرهای کد را پیشنهاد می دهیم٫ که به همان اندازه قدرت مند هستند.

ما موارد زیر را پیشنهاد می‌کنیم، اما می‌توانید از مربی خود، ترجیحش را بپرسید تا در آینده راحت‌تر بتواند به شما کمک کند.

## Gedit

Gedit یک ویرایشگر کد متن باز٫ رایگان و در دسترس برای همه سیستم عامل ها است.

[جهت دانلود کلیک نمایید](https://wiki.gnome.org/Apps/Gedit#Download)

## Sublime Text 2

Sublime Text ویرایشگری محبوب با دوره ارزیابی رایگان است. نصب و استفاده از آن آسان است و برای همه سیستم‌های قابل در دسترس است.

[جهت دانلود کلیک نمایید](http://www.sublimetext.com/2)

## Atom

Atom ویرایشگر کد بسیار جدیدی است که [GitHub](http://github.com/) آن را ساخته است. رایگان، متن باز است، نصب و استفاده از آن نیز بسیار ساده است و برای ویندوز، OSX و لینوکس در دسترس است.

[جهت دانلود کلیک نمایید](https://atom.io/)

## چرا ویرایشگر متن نصب می‌کنیم؟

ممکن است فکر کنید که چرا به جای استفاده از برنامه‌ای مثل Word یا Notepad، این نرم‌افزار خاص ویرایش کد را نصب می‌کنم.

در ابتدا این که کدها نیاز دارند که به صورت متن ساده (**plain text**) باشند و مشکل برنامه‌هایی مثل Word یا Textedit این است که متن ساده تولید نمی‌کنند، بلکه متنی غنی (با فونت و قالب‌بندی) می‌سازند و از قالب‌های سفارشی مثل [RTF (Rich Text Format)](https://en.wikipedia.org/wiki/Rich_Text_Format) استفاده می‌کنند.

دلیل دوم این است که ویرایشگرهای متن به طور خاص برای ویرایش کد ساخته شده‌اند. بنابراین، امکاناتی مثل رنگ‌آمیزی کدها بر اساس معنایشان یا بستن خودکار نقل قول‌ها دارند.

همه این‌ها را بعدا در عمل خواهیم دید. به زودی، شما به ویرایشگر خود به عنوان ابزار محبوبتان نگاه خواهید کرد :)