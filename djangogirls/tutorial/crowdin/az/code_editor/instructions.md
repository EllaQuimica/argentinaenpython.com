Çoxlu müxtəlif editor proqramları (düzənləyici) var və hansını istifadə etmək şəxsi seçimdən asılıdır. Əksər Python proqramçıları kompleks ancaq çox güclü IDE(inteqrallaşdırılmış (birləşdirilmiş) proqramlaşdırma mühiti)-lərdən istifadə edir, məsələn PyCharm kimi. Lakin yeni başlayanlar üçün bu bir qədər az əlverişlidir. Bizim tövsiyə etdiklərimiz eyni dərəcədə güclü, amma çox daha sadədır.

Bizim tövsiyə etdiklərimiz aşağıdakılardır. Ancaq öz müəllimlərinizdən onların nəyə üstünlük verdiklərini soruşmaqdan çəkinməyin - onlardan kömək almaq daha asan olacaq.

## Gedit

Gedit open-source, ödənişsiz, bütün əməliyyat sistemlərini dəstəkləyən editordur.

[Buradan yükləyin](https://wiki.gnome.org/Apps/Gedit#Download)

## Sublime Text 2

Sublime Text ödənişsiz dəyərləndirmə müddəti olan çox populyar editordur. Quraşdırılması və istifadəsi çox asandır və bütün əməliyyat sistemlərini dəstəkləyir.

[Buradan yükləyin](http://www.sublimetext.com/2)

## Atom

Atom [GitHub](http://github.com/) tərəfindən yaradılmış çox yeni kod editorudur. Ödənişsiz, open-source və quraşdırılması və istifadəsi çox asandır. Windows, OSX və Linux əməliyyat sistemlərini dəstəkləyir.

[Buradan yükləyin](https://atom.io/)

## Biz nəyə görə kod editor quraşdırırıq?

Sizə maraqlı gələ bilər ki, biz nəyə görə Word yaxud Notepad istifadə etmək yerinə bu xüsusi kod editor proqramı quraşdırırıq.

Birinci səbəb odur ki, kod gərək **düz mətn** olsun və Word və Textedit kimi proqramlarda yazılan kod düz mətn deyil, [RTF (Rich Text Format)](https://en.wikipedia.org/wiki/Rich_Text_Format) kimi xüsusi formatlardan istifadə olunduğu üçün zəngin mətn (şriftlərlə və format olunmuş) olur.

İkinci səbəb isə odur ki, kod editorlar kod redaktəsi üçün ixtisaslaşıb və onlar kodu mənasına görə rənglərlə göstərmək və ya dırnaq işarələrini avtomatik bağlamaq kimi faydalı xüsusiyyətlər təklif edir.

Bütün bunları əyani olaraq az sonra görəcəyik. Tezliklə sizin köhnə etibarlı kod editorunuz sevimli alətinizə çevriləcək :)