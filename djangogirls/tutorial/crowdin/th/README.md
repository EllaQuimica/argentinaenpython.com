# Django Girls Tutorial

[!\[Gitter\](https://badges.gitter.im/Join Chat.svg)][1]

 [1]: https://gitter.im/DjangoGirls/tutorial?utm_source=badge&utm_medium=badge&utm_campaign=pr-badge&utm_content=badge

> งานชิ้นนี้อยู่ภายใต้สัญญาอนุญาต Creative Commons Attribution-ShareAlike 4.0 International License. หากต้องการดูสำเนาใบอนุญาต อยู่ที่ http://creativecommons.org/licenses/by-sa/4.0/

## บทนำ

คุณเคยรู้สึกไหมว่าโลกเราทุกวันนี้ มีเทคโนโลยีใหม่ๆ มากขึ้นทุกวัน จนตามไม่ทัน? และเคยรู้สึกไหมว่า ไม่มีแรงจูงใจที่จะเริ่มสร้างเว็บไซต์? เคยคิดไหมว่า โลกของการทำซอฟต์แวร์ช่างซับซ้อนมากเกินไปสำหรับคุณ หากจะลงมือทำเอง?

เรามีข่าวดีสำหรับคุณ! การเขียนโปรแกรมมันไม่ยากเหมือนอย่างที่คิด และเราจะโชว์ให้ดูถึงความสนุกของมัน

บทเรียนนี้ ไม่ได้กลายร่างให้คุณกลายเป็นโปรแกรมเมอร์ได้ในบัดดล ถ้าคุณต้องการที่จะเป็นโปรแกรมเมอร์ที่เก่ง คุณต้องการเวลาเพื่อเรียนรู้และฝึกฝน ไม่ว่าจะหลายเดือนหรือหลายปี แต่เราอยากจะแสดงให้คุณดูว่า การเขียนโปรแกรมหรือสร้างเว็บไซต์ไม่ได้ยุ่งยากอะไรขนาดนั้น เราจะพยายามอธิบายให้เข้าใจง่ายที่สุดเท่าที่จะทำได้ เพราะงั้นคุณไม่จำเป็นต้องกลัวอะไรเกี่ยวกับเทคโนโลยีสายนี้

เราหวังว่า จะทำให้คุณหลงรักเทคโนโลยีมากได้เท่าๆ กับที่พวกเรารักมัน!

## คุณจะได้เรียนรู้อะไรบ้างในบทเรียนนี้?

เมื่อคุณเรียนจนจบบทเรียนนี้แล้ว คุณจะสามารถสร้างเว็บแอพลิเคชั่นอย่างง่ายๆ และใช้ได้จริง นั่นคือ บล็อกของคุณเอง และเราแสดงวิธีการนำขึ้นออนไลน์ด้วย เพราะฉะนั้นคนอื่นในโลกนี้ก็จะเห็นงานของคุณด้วย!

ซึ่งผลลัพธ์จะออกมาประมาณนี้ (อาจจะต่างจากนี้หน่อย แต่ไม่มาก):

![รูปที่ 0.1][2]

 [2]: images/application.png

> หากคุณเรียนบทเรียนนี้ด้วยตัวคุณเอง โดยที่ไม่มีใครช่วยคุณ เรามีช่องทางให้คุณผ่านช่องทางสนทนา: [!\[Gitter\](https://badges.gitter.im/Join Chat.svg)][1] ซึ่งเราได้ขอให้โค้ชและคนที่เคยผ่านบทเรียนนี้มาช่วยตอบคำถามให้กับคนอื่นที่มาเรียนบทเรียนนี้ด้วย! อย่ากลัวที่จะถามคำถามนะ!

โอววเคย์, [เรามาเริ่มกันเลยดีกว่า...][3]

 [3]: ./how_the_internet_works/README.md

## เกี่ยวกับบทเรียนนี้ และ การร่วมพัฒนา

บทเรียนนี้ดูแลโดย [DjangoGirls][4] ถ้าคุณเห็นข้อผิดพลาดหรืออยากจะอัปเดตบทเรียนนี้ กรุณา [ดูรายละเอียด แนวทางการร่วมพัฒนา][5].

 [4]: http://djangogirls.org/
 [5]: https://github.com/DjangoGirls/tutorial/blob/master/README.md

## คุณอยากที่จะช่วยเราแปลบทเรียนนี้เป็นภาษาอื่นหรือ?

ขณะนี้ การแปลสามารถทำได้ผ่านแพลตฟอร์ม crowdin.com ใน:

https://crowdin.com/project/django-girls-tutorial

ถ้าภาษาของคุณยังไม่มีใน crowdin บอกเราได้ด้วยการ [เปิด issue ใหม่][6] และบอกภาษาที่คุณต้องการเพิ่ม

 [6]: https://github.com/DjangoGirls/tutorial/issues/new