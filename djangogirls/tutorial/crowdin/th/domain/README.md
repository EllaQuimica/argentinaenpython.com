# โดเมน

Heroku มีโดเมนให้สำหรับคุณ แต่ชื่อจะยาว ซึ่งยากต่อการจำ แถมไม่สวยอีกต่างหาก มันคงจะดีถ้าเรามีชื่อโดเมนเป็นของเรา ซึ่งทั้งสั้นและจำง่ายกว่า ว่าไหม?

ในบทนี้ เราจะสอนวิธีการซื้อโดเมนและให้ชี้กลับมายัง Heroku!

## ลงทะเบียนโดเมนได้ที่ไหน?

ปกติโดเมนจะมีราคาประมาณ $15 ต่อปี ซึ่งมีทั้งแบบถูกกว่าและแพงกว่านี้ด้วยเช่นกัน ขึ้นอยู่กับผู้ใช้บริการหรือผู้ขายนั่นเอง มีบริษัทจำนวนมากที่คุณสามารถซื้อโดเมนได้: แค่ใช้ [google search][1] หา ก็เจอเป็นร้อยเจ้าแล้ว

 [1]: https://www.google.com/search?q=register%20domain

มีเจ้าหนึ่งที่เราชอบใช้คือ [I want my name][2] พวกเขาโฆษณาว่า "painless domain management" และมันก็ใช้งานง่ายจริงๆ

 [2]: https://iwantmyname.com/

## การลงทะเบียนโดเมนใน IWantMyName?

เปิดไปยังหน้าเว็บ [iwantmyname][3] และพิมพ์ชื่อโดเมนที่ต้องการลงในช่องค้นหา

 [3]: http://iwantmyname.com

![][4]

 [4]: images/1.png

คุณควรเห็นรายการของชื่อโดเมนทั้งหมดที่คุ้นป้อนคำค้นลงไปในช่องค้นหา อย่างที่คุณเห็น รอยยิ้มนั้นหมายถึง ชื่อโดเมนที่คุณซื้อได้ และหน้าเศร้าคือชื่อนั้นถูกคนอื่นซื้อไปแล้ว

![][5]

 [5]: images/2.png

เราตัดสินใจจะซื้อ `djangogirls.in`:

![][6]

 [6]: images/3.png

ไปที่ checkout คุณควรสมัครสมาชิก iwantmyname หากคุณยังไม่เคยสมัครมาก่อน หลังจากนี้คือ ป้อนข้อมูลบัตรเครดิตของคุณ และซื้อโดเมน!

หลังจากนั้น คลิกที่ `Domains` ในเมนู และเลือกโดเมนที่คุณเพิ่งซื้อไปเมื่อครู่ จากนั้นคลิกที่ลิงค์ `manage DNS records`:

![][7]

 [7]: images/4.png

ตอนนี้ คุณต้องหาฟอร์มนี้:

![][8]

 [8]: images/5.png

และกรอกรายละเอียดข้อมูลดังนี้: - Hostname: www - Type: CNAME - Value: โดเมนของคุณจากใน Heroku (เช่น djangogirls.herokuapp.com) - TTL: 3600

![][9]

 [9]: images/6.png

คลิกที่ปุ่ม Add และ Save เพื่อบันทึก

อาจจะใช้เวลาสัก สองสามชั่วโมงสำหรับให้โดเมนของคุณเริ่มทำงาน โปรดอย่าใจร้อน!

## กำหนดค่าโดเมนใน Heroku

คุณจำเป็นต้องบอกให้ Heroku รู้ว่า เราจะใช้โดเมนของเราเอง

ไปยังหน้า [Heroku Dashboard][10], เข้าสู่ระบบ Heroku และเลือกแอพของคุณ จากนั้นไปยัง app Settings และเพิ่มโดเมนของคุณในส่วน `Domains` และบันทึกค่า

 [10]: https://dashboard.heroku.com/apps

เสร็จแล้ว!