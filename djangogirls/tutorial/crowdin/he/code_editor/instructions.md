יש המון עורכי קוד שונים, ובסופו של דבר זה מסתכם בהעדפה אישית. רוב מתכנתות הפייתון משתמשות בתוכנות עריכת קוד מתוחכמות יחסית, המכונות IDEs)(Integrated Development Environments, ובעברית - סביבות פיתוח משולבות, כמו PyCharm. אבל למתחילים זה כנראה פחות מתאים; עדיף להתחיל מעורך קוד שימושי לא פחות, אבל פשוט בהרבה.

הוספנו כמה הצעות למטה, תרגישי חופשיה לשאול את החונכות מה ההעדפות שלהן - ככה יהיה קל יותר לקבל מהן עזרה.

## Gedit

עורך חינמי עם קוד פתוח, שמתאים לכל מערכות ההפעלה.

[לחצי כאן להורדה](https://wiki.gnome.org/Apps/Gedit#Download)

## Sublime Text 2

עורך מאד פופולרי עם פרק זמן חינמי להתנסות. הוא קל להתקנה ולשימוש, ומתאים לכל מערכות ההפעלה.

[לחצי כאן להורדה](http://www.sublimetext.com/2)

## Atom

זהו עורך קוד ממש חדש, שנוצר על ידי [GitHub](http://github.com/). הוא חינמי, הקוד שלו פתוח, וקל להתקין אותו ולהשתמש בו. הוא מתאים ל-Windows, ל-Linux ול-Mac.

[לחצי כאן להורדה](https://atom.io/)

## למה אנחנו מתקינות עורך קוד, בעצם?

יכול להיות שאת שואלת את עצמך, למה אנחנו מתקינות תוכנה מיוחדת לעריכת קוד, במקום להשתמש במשהו כמו Word או Notepad.

דבר ראשון, קוד צריך להיות **plain text** (או בעברית - טקסט "פשוט"), והבעיה עם תוכנות כמו Word ו-Textedit היא שהן לא באמת מייצרות טקסט כזה, אלא משהו שנקרא rich text (טקסט "עשיר", עם מידע על הגופנים והעיצוב של התוכן), תוך שימוש בכל מני פורמטים כמו [RTF (Rich Text Format)](https://en.wikipedia.org/wiki/Rich_Text_Format).

דבר שני, עורכי קוד מתאימים במיוחד לעריכה של, ובכן, קוד! לכן, יש בהם אפשרויות מגניבות כמו צביעה אוטומטית של הקוד בהתאם למשמעות שלו, או סגירה אוטומטית של גרשיים.

עוד מעט נראה את כל זה בפעולה! ובקרוב, תתחילי לחשוב על עורך הקוד שלך כעל אחת מהתוכנות האהובות עלייך :)