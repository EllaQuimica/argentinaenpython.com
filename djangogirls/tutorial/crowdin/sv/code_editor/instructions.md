Det finns mängder av olika editorer och till största del handlar det om personliga preferenser. De flesta Python-programmerare använder komplexa men väldigt kraftfulla IDEer (Integrated Development Enviroments), som till exempel PyCharm. Som nybörjare kan detta dock vara mindre lämpligt, våra rekommendationer är lika kraftfulla, men betydligt enklare.

Våra förslag är listade här nedan, men fråga gärna din coach vilken editor de föredrar - det gör det enklare att få hjälp av dem.

## Gedit

Gedit är gratis, open-source och tillgänglig för alla operativsystem.

[Ladda ner den här](https://wiki.gnome.org/Apps/Gedit#Download)

## Sublime Text 2

Sublime Text är en väldigt populär editor med en fri testperiod. Den är enkel att installera och använda och finns tillgänglig för alla operativsystem.

[Ladda ner den här](http://www.sublimetext.com/2)

## Atom

Atom är en väldigt ny editor skapad av [GitHub](http://github.com/). Den är gratis och open-source, enkel att installera och att använda. Den finns tillgänglig för Windows, OSX och Linux.

[Ladda ner den här](https://atom.io/)

## Varför installerar vi en kod-editor?

Du kanske undrar varför vi installerar ett speciellt program för att redigera kod istället för att bara använda något som Word eller Notepad.

För det första så måste kod vara **oformatterad text**, och problemet med program som Word eller Textedit är att de inte skapar oformatterad text, de skapar formatterad text (med typsnitt och stilar), med speciella format som [RTF (Rich Text Format)](https://en.wikipedia.org/wiki/Rich_Text_Format).

Den andra anledningen är att kod-editorer är specialiserade för att redigera kod, så de kan erbjuda hjälpsamma finesser som markering med färger beroende på betydelse eller att automatiskt avsluta citattecken åt dig.

Vi kommer att se allt detta i praktiken senare. Snart kommer du tänka på din pålitliga gamla editor som ett av dina favoritverktyg :)