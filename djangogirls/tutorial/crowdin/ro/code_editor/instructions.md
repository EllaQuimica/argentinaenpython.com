Există o mulţime de programe diferite de editare a codului şi, în mare măsură, alegerea se reduce la preferinţa personală. Cei mai mulți programatori Python utilizează MPI (Medii de Programare Integrate) complexe, însă extrem de puternice, precum PyCharm. Totuși, pentru începători ele sunt mai puțin adecvate; Recomandările noastre sunt la fel de puternice, dar mult mai simple.

Sugestiile noastre sunt mai jos, însă nu ezitaţi să întrebaţi coach-ul care sunt preferințele lor - va fi mai uşor să obțineți ajutor de la ei.

## Gedit

Gedit este un editor gratuit și open-source, disponibil pentru toate sistemele de operare.

[Descarcă-l aici](https://wiki.gnome.org/Apps/Gedit#Download)

## Sublime Text 2

Sublim Text este un editor foarte popular cu o perioadă de probă gratuită. Este uşor de instalat şi de utilizat, şi este disponibil pentru toate sistemele de operare.

[Descarcă-l de aici](http://www.sublimetext.com/2)

## Atom

Atom este un editor de cod foarte nou creat de [GitHub](http://github.com/). Este gratuit, open-source, uşor de instalat şi uşor de utilizat. Acesta este disponibil pentru Windows, OSX şi Linux.

[Descarcă-l de aici](https://atom.io/)

## De ce instalăm un editor de cod?

Ai putea să te întrebi de ce instalăm acest program special editor de cod, în loc de a folosi ceva cum ar fi Word sau Notepad.

În primul rând, codul trebuie să fie **text simplu**, și problema cu programele precum Word și Textedit este aceeea că ele nu produc text simplu, ele produc text bogat (cu fonturi și fromatat), utilizând formate personalizate ca [FTB (format text bogat)](https://en.wikipedia.org/wiki/Rich_Text_Format).

Al doilea motiv este că editoarele de cod sunt specializate în editarea codului, astfel încât ele pot oferi servicii utile, cum ar fi colorarea codului în funcţie de semnificația lui, sau închiderea automată a ghilimelelor în locul tău.

Vom vedea toate acestea în acţiune mai târziu. În curând, vei ajunge să te gândești la editorul tău de cod ca la unul dintre instrumentele tale preferate :)