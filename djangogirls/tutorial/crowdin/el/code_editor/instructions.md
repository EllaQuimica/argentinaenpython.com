Υπάρχουν πολλά διαφορετικά διαθέσιμα προγράμματα επεξεργασίας και έτσι μπορεις να επιλέξεις ένα από αυτά με βάση την προσωπική σου προτίμηση. Οι περισσότεροι προγραμματιστές Python χρησιμοποιούν περίπλοκα, αλλά εξαιρετικά ισχυρά IDEs (Integrated Development Environments-Ολοκληρωμένα Περιβάλλοντα Ανάπτυξης), όπως το PyCharm. Ως αρχάρια, ωστόσο, αυτή η επιλογή είναι ίσως λιγότερο κατάλληλη· οι συστάσεις μας είναι προγράμματα εξίσου ισχυρά, αλλά πολύ απλούστερα.

Οι προτάσεις μας είναι παρακάτω, αλλά μην διστάσεις να ρωτήσεις τους "coach" σου ποιες είναι οι προτιμήσεις τους - θα είναι ευκολότερο αργότερα να μπορέσουν να σε βοηθήσουν.

## Gedit

Το Gedit είναι ένα ανοικτού κώδικα (open source), δωρεάν πρόγραμμα επεξεργασίας (free editor), διαθέσιμο για όλα τα λειτουργικά συστήματα.

[Κατέβασέ το εδώ](https://wiki.gnome.org/Apps/Gedit#Download)

## Sublime Text 2

Το Sublime Text είναι ένα πολύ δημοφιλές πρόγραμμα επεξεργασίας με μια δωρεάν περίοδο αξιολόγησης. Είναι εύκολο στην εγκατάσταση και χρήση, και είναι διαθέσιμο για όλα τα λειτουργικά συστήματα.

[Κατέβασέ το εδώ](http://www.sublimetext.com/2)

## Atom

Το Atom είναι ένα εξαιρετικά νέο πρόγραμμα επεξεργασίας κώδικα που δημιουργήθηκε από [GitHub](http://github.com/). Είναι δωρεάν, ανοιχτού κώδικα(open source), εύκολο στην εγκατάσταση και εύκολη στη χρήση. Είναι διαθέσιμο για Windows, OSX και Linux.

[Κατέβασέ το εδώ](https://atom.io/)

## Γιατί χρειαζόμαστε τον Επεξεργαστή Κώδικα;

Μπορεί να αναρωτιέσαι γιατί εγκαθιστούμε αυτό το ειδικό πρόγραμμα επεξεργασίας κώδικα λογισμικού, αντί να χρησιμοποιήσουμε κάτι σαν το Word ή το Notepad.

Πρώτον, ο κώδικας πρέπει να είναι γραμμένος ως **απλό κείμενο** (plain text) και το πρόβλημα με προγράμματα όπως το Word ή το Textedit είναι πως στην πραγματικότητα δεν παράγουν απλό κείμενο, αλλά εμπλουτισμένο κείμενο (με γραμματοσειρές και μορφοποίηση), χρησιμοποιώντας προσαρμοσμένες μορφές όπως [RTF (Μορφή Εμπλουτισμένου κειμένου)](https://en.wikipedia.org/wiki/Rich_Text_Format).

Δεύτερον, τα προγράμματα επεξεργασίας κώδικα είναι εξειδικευμένα στη σύνταξη κώδικα, συνεπώς μπορούν να παρέχουν χρήσιμες λειτουργίες, όπως η επισήμανση κώδικα με διάφορα χρώματα ανάλογα με τη σημασία των εντολών, ή το αυτόματο κλείσιμο εισαγωγικών.

Όλα αυτά θα τα δούμε αργότερα σε δράση. Σύντομα θα αρχίσεις να βλέπεις τον παλιό καλό επεξεργαστή κώδικα ως ένα από τα αγαπημένα σου εργαλεία :)